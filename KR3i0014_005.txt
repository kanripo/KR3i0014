# -*- mode: mandoku-view; -*-
#+TITLE: 欽定錢錄
#+DATE: 2015-08-24 23:17:37.701110
#+PROPERTY: ID KR3i0014
#+PROPERTY: BASEEDITION WYG    
#+PROPERTY: JUAN 卷五
<pb:KR3i0014_WYG_005-1a>¶
欽定四庫全書¶
　錢録卷五¶
　¶
　¶
　¶
　¶
　¶
　¶
<pb:KR3i0014_WYG_005-1b>¶
右漢靈帝四出五銖按終後漢數百年俱行五銖錢桓¶
帝時議改鑄大錢劉陶言其不便乃止至靈帝中平三¶
年鑄四出文錢而獻帝春秋曰靈帝作角錢錢猶五銖¶
而有四道連於邊輪今所收或止背文二道其四出者¶
短不及郭是為小異耳¶
<pb:KR3i0014_WYG_005-2a>¶
¶
<pb:KR3i0014_WYG_005-3a>¶
右蜀漢昭烈帝直百錢按昭烈帝取蜀從西曹掾劉巴¶
議鑄直百錢文曰直百亦有勒為五銖者今首一品文¶
直百是巳曰直百五銖則所云勒為五銖者也洪志引¶
舊譜徑七分重四銖今所收大小輕重不一不盡如舊¶
譜所言也¶
<pb:KR3i0014_WYG_005-4a>¶
　¶
　¶
　¶
　¶
　¶
　¶
　¶
　¶
<pb:KR3i0014_WYG_005-4b>¶
右傳形五銖錢大小二種銖字篆法微不同按顧烜謂¶
昭烈鑄傳形五銖盖五字居左銖字居右仿傳形半兩¶
為之¶
<pb:KR3i0014_WYG_005-5a>¶
　¶
　¶
　¶
　¶
　¶
　¶
　¶
　¶
<pb:KR3i0014_WYG_005-5b>¶
右昭烈帝為字錢按洪志言昭烈錢凡四種有一種面¶
文相類背肉麤惡穿左有一為字此品面無文背有為¶
字附録於此¶
<pb:KR3i0014_WYG_005-6a>¶
　¶
　¶
　¶
　¶
　¶
　¶
　¶
　¶
<pb:KR3i0014_WYG_005-6b>¶
右三國吳大帝大錢按吳志嘉禾五年鑄大錢一當五¶
百至赤烏元年又鑄當千錢而洪志謂當千錢有兩品¶
考晉書大者謂之比輪小者謂之四文今大小二等是¶
已¶
<pb:KR3i0014_WYG_005-7a>¶
　¶
　¶
　¶
　¶
　¶
　¶
　¶
　¶
<pb:KR3i0014_WYG_005-7b>¶
右太元貨泉洪志謂不知年代今按東晉孝武帝寧¶
康三年丙子改元太元則此為孝武所鑄顧東晉鼓鑄¶
事不見於史傳攷太元三年詔曰錢國之重寶云云亦¶
止禁百姓銷壞及商賈轉貨與夷人不聞開鑄也又攷¶
凉張駿於晉明帝太寧二年亦改元太元則此錢究¶
未知誰氏鑄後人謂以年號繫錢始於五代宋建武若¶
據此錢則建武又在後當以此錢為始矣¶
<pb:KR3i0014_WYG_005-8a>¶
　¶
　¶
　¶
　¶
　¶
　¶
　¶
　¶
<pb:KR3i0014_WYG_005-8b>¶
右後趙石勒豐貨錢石勒鑄豐貨錢見晉書按此錢梁¶
初猶行之通考謂豐貨錢徑一寸重四銖半代謂之男¶
錢是也¶
<pb:KR3i0014_WYG_005-9a>¶
　¶
　¶
　¶
　¶
　¶
　¶
　¶
　¶
<pb:KR3i0014_WYG_005-9b>¶
右一品文曰漢興洪志以為漢莢錢盖縁顧烜李孝美¶
之誤按成李壽於東晉成帝咸和十三年改國號曰漢¶
改元漢興此當是李夀鑄若云漢初錢文實無據且形¶
質篆法亦與西京全不類今政之謹録於此¶
　¶
　¶
　¶
　錢録卷五¶
